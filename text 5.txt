Je za námi další zápas a stejně jako minule se můžeme radovat z výhry. Zápas byl dokonce o něco napínavější než předchozí a výhra do posledních sekund nebyla jistá.

Ale již od první minuty jsme byli velice silní na míči a dostávali jsme se do mnoha šancí. Během prvních 10 minut padlo mnoho střel na soupeřovu bránu, ale žádný gól. To zlomil o něco později až @petrsimek_ , který poslal naše družstvo do vedení na 1:0 po jedné z mnoha našich akcí. Pokračovala další silná hra od našich hráčů a míč byl většinu času na soupeřově polovině hřiště. Netrvalo ovšem dlouho a oponent srovnal na 1:1 před koncem první půle.

Druhou půli jsme se pustili do soupeře stejně hladoví po vítězství jako jsme vždy. Následovalo podobné množství střel na soupeřovu bránu jako v prvním polovině hry. Nedařilo se nám ovšem opět zakončovat. Tyčky a střely těsně mimo branku, to by jeden na prstech nenapočítal. Cíl byl ovšem jasný - vstřelit gól dřív než skončí hra. Naši hráči se snažili tak usilovně proměnit, až chvílemi zapomínali, že by někdo měl zůstávat v obraně. Naštěstí jsme se nedostali do situace, kdybychom toho museli litovat a veškeré útoky ze strany soupeře byly vždy odraženy. Pokud se oponent dostal přes naší silnou obranu, tak v bráně nás jistil skvělými zákroky @kuleeshek .

Zápas se chýlil ke konci a skóre bylo stále 1:1, čas se krátil a náš tým stále nemohl protlačit míč do soupeřovi brány. Do ukončení scházelo posledních 20 sekund to se ale k míči dostal @vitecekbezik a jak všichni fanoušci ví, tak on dává gól každý svůj zápas. Sekundy do konce ubývali a @vitecekbezik se přibližoval k bráně, připravil nohu a dal takovou ránu, že by prošla i skrz brankáře. Ke štěstí soupeřova brankáře, šla mimo něj a skončila mezi tyčemi. Začala neuvěřitelná oslava již tradičního gólu @vitecekbezik a než skončila, tak byl odpískaný konec utkání a mohlo se přejít plynule z oslavy gólu do oslavy výhry.

I přesto že tato výhra byla velice těsná, stále je to výhra a body se počítají. Krom bodů si z tohoto zápasu odnáším i zjištění našich slabších stránek, kterými je zakončování. Proto se náš tým na dalších trénincích pokusí zaměřit právě na zakončování a střely do brány, ve kterých mnoho hráčů velice pokulhává. Většina šancí, které náš tým má, končí těsně vedle brány, tyčkou, či střelou doprostřed na brankáře.

Hráči si na sebe zvykají víc a víc, souhra se zlepšuje a jejich výkony jdou zápas co zápas nahoru. Ovšem jeden z nich se vyjímá a to není nikdo jiný než náš brankář @kuleeshek . Kterého je těžké vynachválit slovy. Naše brankářská hvězda podává neuvěřitelné výkony již od prvního zápasu, ze kterých padá brada všem hráčům a přihlížejícím. Krom zákroků v bráně, tak i jeho čtení hry, rychlé rozhodování a souhra s hráči je na více než nepřekonatelné úrovni. A i přesto, že je jeho úroveň nepřekonatelná, on jí zvládá překonávat každý další zápas.

Tým TJ SIGMA Rodeo rozjel výherní řadu a neplánuje jí již zastavovat. Takže se přijďte podívat na další zápas, který se odehraje ve středu 6.4.2022 od 20:00.

Za tým TJ SIGMA Rodeo
@frantisekfousek