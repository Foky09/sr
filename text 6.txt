Roodeoo, Roodeoo se rozléhalo celou Prahou jako každý zápasový den, ale i přesto byl tento zápas v mnohém jiný než ty předchozí. 

Hned od začátku se hrál od soupeře o dost jiný styl než jsme byli zvyklí z minulých zápasů a bylo znát, že oponent má plno zkušeností z fotbalu na velkém hřišti. Styl který hráli se nám líbil natolik, že jsme se pokusili hrát podobně a celkem nám to i šlo. Góly padaly do obou bran, ale do jedné více. Padalo jich tolik, že jsme je po druhé půli přestali počítat a jen jsme si užívali hru. Před koncem zápasu však zazněla ona kouzelná věta “Kdo dá góla, vyhrál” a @petrsimek_ se chopil šance a vyslal tak pro nás vítězný gól. Ale jak už víme na “Kdo dá góla, vyhrál” se ve Strahovské lize nehraje a finální skóre skončilo 11:4 ve prospěch soupeře.

Ode všech hráčů byla předvedena na hřišti parádní hra. Oslavnými uzinkami nejvíce střílel @petrsimek_ , který se zasloužil hned 3 góly, jeden lepší než druhý. Dalším střelcem našeho celku byl @lukas_korinek , který po nespočtu neproměněných šancí z minulých utkání konečně proměnil svou první branku. Ale jako každý zápas musíme opět vyzdvihnout našeho neuvěřitelného brankáře @kuleeshek za jeho nadlidské brankářské schopnosti. Při tomto zápasu poprvé nepadl tradiční gól @vitecekbezik , místo toho padl on sám (když po poranění kolene musel ukončit hru). Našich hráčů nastoupilo tentokrát méně než normálně, ale tento počet byl nahrazen množstvím fanoušků, kteří nás přišli podpořit opět v početné sestavě. 

Prohru můžeme tentokrát svézt na to, že na hřišti se pohybovala @anezka.zemenova s fotoaparátem a naši SIGMA muži byli lehce nervózní, aby vypadali na fotkách dobře. Klukům to ale i přes nervozitu slušelo a za fotografie mockrát děkujeme a slibujeme, že příště už nervózní nebudeme (takže bude i výhra). 

Celou galerii můžete najít na našich webových stránkách.

Děkujeme všem fanouškům, kteří dorazili a i těm, kteří fandili na dálku.
Doufáme, že na příští a poslední zápas sezóny se uvidíme v co největší počtu, to v úterý 12.4.2022.

Za tým TJ SIGMA Rodeo

Marketingový ředitel, PR manažer a tiskový mluvčí
@frantisekfousek